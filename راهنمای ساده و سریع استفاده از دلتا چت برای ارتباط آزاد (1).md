# **راهنمای ساده و سریع استفاده از دلتا چت برای ارتباط آزاد**

# **دلتاچت چیست؟**

دلتا چت یک پیام‌رسان فوری، رایگان و متن‌باز است که بر خلاف سایر پیام‌رسان‌های محبوب مانند واتس‌اپ یا تلگرام، سرور مرکزی ندارد 

. این اپلیکیشن برای ارسال و دریافت پیام از زیرساخت گسترده، استاندارد و غیرمتمرکز ایمیل استفاده می‌کند.  
. به عبارت ساده‌تر، دلتا چت یک رابط کاربری کاربری حساب ایمیل شما را شبیه به یک پیام‌رسان مدرن می‌کند.  
. این برنامه برای سیستم‌عامل‌های اندروید، iOS، ویندوز، لینوکس و mac OS در دسترس است. 

# **دلتاچت چگونه کار می‌کند؟**

اساس کار دلتاچت بر پروتکل‌های استاندارد ارتباطی ایمیل (**IMAP** برای دریافت و **SMTP** برای ارسال) است.

برای استفاده از این پیام رسان شما نیازی به ساخت حساب کاربری جدید یا ارایه شماره تلفن ندارید و تنها با حساب ایمیل خود میتوانید به سادگی از آن برای ارتباط با دیگران در قالب ایمیل‌های استاندارد اما در محیطی مدرن استفاده کنید.

## **تعامل با کاربران ایمیل معمولی**

یکی از بزرگترین مزایای دلتاچت آن است که شما می‌توانید به هر کسی که آدرس ایمیل دارد پیام ارسال کنید، حتی اگر آن شخص از اپلیکیشن دلتا چت استفاده نکند.

.پیام های شما برای گیرنده‌ای که از کلایت‌های معمولی ایمیل (مانند Gmail) استفاده میکند، در قالب یک ایمیل کاملا استاندارد دریافت میشود. متن ها به عنوان بدنه اصلی و عکسها و فایل ها به عنوان ضمیمه نمایش داده میشوند.

.همچنین فرستنده ای که از کلاینت ایمیل معمولی برای ارتباط با شما استفاده میکند، میتواند به طور معمول برای شما پیام ارسال کند و شما آن را در قالب یک پیام جدید در محیط چت خود میبینید و به یک مکالمه یکپارچه تبدیل میشود.

### 

# **ویژگی‌های کلیدی و مزایا**

## **بدون نیاز به شماره تلفن و ثبت‌نام:** 

## برای استفاده از دلتا چت تنها به یک آدرس ایمیل نیاز دارید. این ویژگی به حفظ ناشناسی و حریم خصوصی شما کمک شایانی می‌کند.

## **امنیت و رمزنگاری خودکار سرتاسری (End-to-End Encryption):**

##  دلتا چت به صورت خودکار و پیش‌فرض پیام‌ها را با استفاده از استاندارد **Autocrypt** (مبتنی بر OpenPGP) رمزنگاری می‌کند و این فرآیند بدون نیاز به دانش فنی کاربر انجام می‌شود. همچنین کلیدهای خصوصی هنگام شروع چت بین کاربر مبادله می شود و هیچ سرور مرکزی برای ذخیره کلیدها وجود ندارد.

## **حریم خصوصی داده‌ها و متاداده‌ها:**

## محتوای پیام، نام فایل‌ها، فایل‌های ضمیمه (عکس، ویدیو، صدا)، نام و آواتار گروه‌ها و حتی موضوع ایمیل (که به صورت "..." نمایش داده می‌شود) همگی به صورت سرتاسری رمزنگاری شده و برای سرور ایمیل غیر قابل خواندن هستند. 	 با وجود رمزنگاری محتوای پیام، ارائه‌دهنده سرویس ایمیل (مانند گوگل) به دلیل ماهیت پروتکل ایمیل، همچنان به برخی متاداده‌ها مانند آدرس ایمیل فرستنده و گیرنده، زمان ارسال و دریافت و آدرس IP شما هنگام اتصال به سرور دسترسی دارد. (برای مخفی کردن IP، در صورت امکان، استفاده از VPN معتبر توصیه می‌شود)

## 

## **مقاومت در برابر فیلترینگ و سانسور:**

##  به دلیل استفاده از زیرساخت عظیم و متنوع ایمیل، مسدود کردن دلتاچت برای دولت‌ها بسیار دشوار و پرهزینه است، زیرا نیازمند فیلترینگ کل ترافیک عبوری ایمیل کشوراست. همچنین به دلیل شباهت با ترافیک عادی ایمیل،  شناسایی آن برای سیستم‌های فیلترینگ دشوار است. 

##  همچنین در شرایط قطعی اینترنت بین‌المللی، در صورت استفاده از یک سرویس ایمیل داخلی، امکان ارتباط در شبکه ملی وجود دارد.

## 

## **متن‌باز، رایگان و بدون سرور مرکزی:**  شفافیت و امنیت آن را تضمین میکند.

## **دارای امکانات متنوع ارتباطی:** 

## دلتاچت همچنین از شیوه های گوناگون ارتباطی از جمله ارسال تصویر و ویدیو، ارسال پیام‌های صوتی و همچین تماس صوتی و تصویری(به صورت آزمایشی) پشتیبانی میکند. همچنین قابلیت‌هایی نظیر ایجاد کانال، چت‌های گروهی و استفاده ار ربات‌ها را شامل میشود. که آن را به یک پیام‌رسان کامل تبدیل میکند.

## **امکان استفاده از چند سرویس ارايه دهنده:**

##  یکی از مزایای دلتاچت امکان استفاده از کارسازهای (رله) مختلف است که میتواند اتصال شما را در صورت بسته شدن یکی از کارسازها، با مخاطبین همچنان حفظ کند. 

# **چطور شروع کنیم؟**

1\. **اپلیکیشن Delta Chat** را میتوانید از \[گوگل پلی\](https://play.google.com/store/apps/details?id=chat.delta) یا \[F-Droid\](https://f-droid.org/app/com.b44t.messenger) برای اندروید، وبرای ios از \[اپ استور\](https://apps.apple.com/us/app/delta-chat/id1459523234) یا سایت رسمی (https://delta.chat) دانلود کنید.  

2\. **حساب کاربری بسازید:** میتوانید از ایمیل خود با رله‌های عمومی استفاده کنید. (میتوانید از سرور \[Tiiiz.ir\](http://Tiiiz.ir) استفاده کنید). رله‌های عمومی به آدرس (\[https://chatmail.at/relays\](https://chatmail.at/relays)) قابل مشاهده هستند.  

   **توصیه امنیتی:** از ایمیل اصلی یا کاری خود استفاده نکنید. یک حساب ایمیل جدید (مثلاً یک جیمیل جدید) صرفاً برای این کار بسازید.  

3\. برای چت با یک نفر، فقط آدرس ایمیل او را لازم دارید.  

    اگر طرف مقابل شما هم از دلتاچت استفاده کند، چت شما به صورت خودکار رمزنگاری سرتاسری (End-to-End Encrypted) می‌شود و یک علامت قفل کنار پیام‌ها ظاهر می‌شود.  

4\. همچنین در صورت قطع شدن کارسازهای عمومی، شما میتوانید از طریق **سرویس‌های ارائه دهنده ایمیل ایرانی** استفاده کنید. پیام‌ها همچنان رمزنگاری میشوند و ارایه‌ دهنده به محتوای پیام‌های شما دسترسی نخواهد داشت.  

5\. در صورت امکان، استفاده از **VPN** همچنان برای مخفی کردن IP شما از سرور ایمیل توصیه می‌شود.

**\---**

**راهنمای تصویری ثبت‌نام و ورود به دلتاچت**

**\<img src="Deltachat.jpg"\>**

# 

# **چگونه حساب کاربری خود را به اشتراک بگذاریم و چگونه حساب کاربری مخاطب را اضافه کنیم؟**

بعد از ساخت حساب کاربری خود، شما میتوانید شناسه منحصربفرد خود را برای ارتباط با دیگران به اشتراک بگذارید یا بااستقاده از شناسه دیگران، آن‌ها را به مخاطبین خود اضافه کنید.

## **برای به اشتراک گذاری شناسه حساب کاربری خود:**

1. ایتدا از نوار پایین دلتاچت(اندروید یا ios) وارد بخش کد QR شوید   
2. با کپی کردن پیوند دعوت به صورت لینک یا تصویر QR و یا از نوار بالا و گزینه سه نقطه و بخش اشتراک گذاری، میتوانید با مخاطب خود ارتباط برقرار کنید. 

**\<img src="Deltachat-import.jpg"\>**

## **برای وارد کردن لینک پیوند مخاطب:**

1.  پیوند یا لینک مخاطب خود را کپی کنید و  
2.  میتوانید از بخش گفت‌وگوها در نوار بالای دلتاچت بر روی علامت قلب یا \+ کلیک کنید و از بخش مخاطب جدید  
   یا از نوار پایین دلتا چت بر روی گزینه کد QR کلیک کنید   
3.  سپس از نوار بالا بر روی سه نقطه کلیک کنید و گزینه چسباندن از حافظه (Paste from Clipboard) بزنید. در انتها تایید کنید و مخاطب را اضافه کنید.

**\<img src="Deltachat-Share.jpg"\>**

# **چگونه تماس صوتی و تصویری برقرار کنیم؟**

در مرحله نخست شما گزینه ای به عنوان تماس صوتی یا تصویری با مخاطب خود نمی بینید زیرا این قابلیت هنوز در حال تست است و به صورت پیشفرض فعال نمی باشد.

## **برای فعال سازی قابلیت تماس تصویری و صوتی:**

1. ابتدا وارد بخش تنظیم‌ها(Settings) در نوار پایین دلتاچت بشوید  
2. و سپس وارد بخش پیشرفته(Advanced) شوید و گزینه Debug Calls را فعال کنید(به رنگ روشن در بیاید)

هم‌اکنون میتوانید در صفحه هر گفت‌وگو در بالا و کنار مشخصات گیرنده گزینه تماس را ببینید.

# **راهنمای تصویری روشن کرده قابلیت تماس و استفاده از آن**

**\<img src="Deltachat-Calls.jpg"\>**

